% !TEX encoding = UTF-8
% !TEX TS-program = pdflatex
% !TEX root = ../thesis.tex

%**************************************************************
\chapter{INTRODUZIONE}
\label{Capitolo1}
\thispagestyle{empty}

L'area di ricerca inerente lo sviluppo di Sistemi Avanzati di Assistenza 
alla Guida (\emph{Advanced Driver Assistance Systems - ADAS}) si sta diffondendo 
molto velocemente. A causa dell'aumento del numero di automobili, 
crescono in contemporanea il numero di incidenti stradali che ad oggi rappresentano 
un'importante fonte di vittime. Sia la comunità scientifica che l'industria automobilistica hanno contribuito allo sviluppo di diversi sistemi di protezione al fine di migliorare la sicurezza stradale.  Fra questi, ci sono sistemi di bordo intelligenti che mirano ad anticipare spiacevoli situazioni evitando la nascita di situazioni di pericolo. Questi sistemi sono in grado di assistere il conducente nella presa di decisioni e a fornire segnali di possibili situazioni di guida potenzialmente pericolosa. Un esempio comune, appartenente a tale categoria, è il sistema Cruise Control Adattivo (\emph{Adaptive Cruise Control - ACC}) che ha il compito di regolare la velocità del veicolo mantenendo una distanza di sicurezza dai veicoli che lo precedono.
Con l'ascesa delle Reti Neurali Convoluzionali (\emph{Convolutional Neural Network - CNN}), la ricerca ha potuto svolgere numerosi progressi sulla comprensione della scena, posizionamento, navigazione e pianificazione del percorso. Questi quattro moduli rappresentano la base di un sistema di guida autonoma. Tale tipologia di reti raffigurano un vasto campo di ricerca, ampiamente integrato nell'argomento di ricerca: il deep learning. Lo scopo di questo elaborato è rivolto alla ricerca di metodi e/o tecniche, in grado di produrre un modello di rete neurale efficiente in termini di velocità di inferenza, risparmio energetico e dimensioni occupate. Per la realizzazione di questo obiettivo bisogna partire da uno studio approfondito dei concetti fondamentali costituenti l'argomento trattato. In particolare, bisogna esaminare tutta la letteratura basata sui sistemi intelligenti che compongono la guida autonoma. Partendo dalle basi, le attività cardini su cui si fonda un qualsiasi sistema di visione artificiale sono due: Rilevamento di un oggetto (\emph{Object detection}) e Segmentazione Semantica (\emph{Semantic segmentation}).
L'object detection consiste nell'identificare e localizzare vari ostacoli, in una scena di traffico stradale, sotto forma di riquadri di delimitazione che evidenziano la presenza di determinati targets, come pedoni, veicoli o ciclisti. Per quanto riguarda la segmentazione semantica, questa ha l'obiettivo di assegnare un'etichetta, rappresentante una categoria, a ciascun pixel di un'immagine in modo da perfezionare il rilevamento degli oggetti. Diversi sono stati i modelli sviluppati con queste due tecniche, o derivanti, aventi l'intento di rilevare potenziali pericoli. Tali sistemi sono utili da un punto di vista di sicurezza, ma d'altra parte richiedo un quantitativo computazionale non indifferente. La combinazione di flussi provenienti da hardware differenti, come telecamere, stereo-camere e radar, richiede una gestione efficiente da parte del computer di bordo. Allo stesso modo, è impensabile effettuare il rilascio di un modello su una piattaforma a limitate capacità computazionali, soprattutto se l'argomento riguarda la sicurezza. L'architettura utilizzata per le varie elaborazioni, deve possedere una notevole quantità di calcolo che, tradotta in altri termini, può comportare una spesa monetaria considerevole. Se invece tale architettura dipendesse dalla disponibilità energetica proveniente del proprio vano batteria, allora le sfide da affrontare sono davvero ardue. Bisogna quindi trovare un metodo che ottimizzi il modello ospitato, affinché abbia un basso impatto sulle risorse computazionali e energetiche preservando al contempo la sua accuratezza. A tal proposito, lo studio della tesi si è concentrato sulla ricerca e sull'implementazione di varie tecniche di compressione e, allo stesso tempo, di ottimizzazione. Prendendo in considerazione un modello, già esistente allo stato dell'arte, lo scopo è quello di misurarne le performance, su tre diverse architetture, al fine di poterle aumentare tenendo in considerazione i limiti precedentemente citati. Per introdurre questo miglioramento ci vengono in aiuto due tecniche di compressione meglio conosciute come Potatura (\emph{Pruning}) e Conoscenza Distillata (\emph{Knowledge Distillation}).
Con quest'ultima è stato possibile ricavare i valori attesi, concentrando quindi la maggior parte degli sforzi nella sua applicazione e nella conseguente derivazione di un modello efficiente. Dopo aver generato un nuovo modello, un ulteriore passaggio fondamentale riguarda la sua integrazione in una nota architettura adibita all'attività di object detection: il \emph{Single-Shot-Detector (SSD)}.
Questa fusione ha dato vita al modello proposto intitolato \emph{Distilled-Single-Shot-Detector (DSSD)}. Le capacità di questo modello puntano ad ottenere prestazioni elevate, in termini di velocità di inferenza, ad una dimensione notevolmente ridotta. Questi benefici, oltre a consentire un risparmio energetico, trovano un'integrazione nei dispositivi di tipo embedded. Tra le tre architetture hardware utilizzate, compare proprio una scheda embedded chiamata \emph{NVidia Jetson Nano}.
L'incremento delle prestazioni del modello proposto, su tale architettura, rappresenta il raggiungimento dell'obiettivo di tesi. Ovviamente, anche sulle restanti architetture dovevano verificarsi tali tipi di miglioramenti. Il resto del documento è organizzato come segue. Nel capitolo 2 vengono discussi i metodi presenti allo stato dell'arte utili a creare un quadro generale sugli argomenti e sulle tecniche utilizzate. Il capitolo 3 fornisce una descrizione delle metodologie impiegate per la realizzazione del modello proposto. Nel capitolo 4 invece, vengono visualizzati tutti i risultati introdotti dal modello proposto, corredati con una comparazione rispetto ai modelli originali. Infine, nell'ultimo capitolo 5, sono riportate le conclusioni e i possibili sviluppi futuri. 